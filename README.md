# ČESKÁ DIGITÁLNÍ KNIHOVNA

[Česká digitální knihovna - RightLib](https://czechdigitallibrary.cz/)

Česká digitální knihovna (ČDK) obsahuje metadata průběžně sklízená z digitálních knihoven provozovaných v České republice. Cílem je postupně zapojit všechny digitální knihovny v České republice provozované v systému Kramerius. Seznam zapojených knihoven je po vstupu do digitální knihovny ve filtru s názvem Zdroj.

Samotné digitální dokumenty jsou uloženy ve zdrojových (tedy původních) digitálních knihovnách, ze kterých jsou při požadavku uživatele na prohlédnutí staženy do webového rozhraní České digitální knihovny. Díky tomu mohou uživatelé přistupovat ke stovkám tisícům digitalizovaných dokumentů napříč knihovnami zapojených do ČDK v rámci jednoho intuitivního rozhraní.

Dostupnost dokumentů prostřednictvím ČDK je řízena nastavením ve zdrojových digitálních knihovnách licenčním ujednáním mezi knihovnami a vlastníky práv a autorskému zákonu, který připouští zpřístupnění děl 70 let po smrti všech autorů a 50 let od vydání díla. Dostupnost dokumentů se liší na základě přihlášení uživatele a skupiny, do které patří.

Pokud máte zájem o zapojení digitální knihovny do České digitální knihovny, napište na info@ceskadigitalniknihovna.cz.

Česká digitální knihovna - RightLib je hlavním aplikovaným výstupem výzkumného projektu s názvem „RightLib – elektronické zpřístupnění chráněných publikací “, identifikační kód projektu: DG18P02OVV002, financovaného z programu NAKI Ministerstva kutury ČR v letech 2018-2022.

Implementace mirroringu a load balancingu mezi primární a sekundární instancí České digitální knihovny je řešen v rámci projektu „Vytvoření mirroringu a loadbalancingu v prostředí ČDK“, číslo spisu NK ČR: 624/2024.


Více informací je uvedeno na wiki https://github.com/ceskaexpedice/ceska-digitalni-knihovna/wiki
