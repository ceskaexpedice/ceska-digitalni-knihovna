#Pracovní dokument Analýzy České digitální knihovny. Listopad 2011

*ČESKÁ DIGITÁLNÍ KNIHOVNA*
ANALÝZA – DRAFT 

 
*Záměr projektu*

Hlavním cílem projektu je vytvoření České digitální knihovny, která bude agregátorem digitálních knihoven provozovaných v České republice. Bude nabízet jednotné rozhraní pro koncové uživatele a zároveň bude sloužit jako hlavní poskytovatel dat pro mezinárodní projekty, zejména pro projekt evropské digitální knihovny Europeana. Bude také významným zdrojem digitálních dat a jedním z hlavních pilířů potřebných pro zajištění centralizovaných služeb v rámci České republiky definovaných v Koncepci rozvoje knihoven ČR na léta 2011 – 2014.

Česká digitální knihovna bude obsahovat záznamy dokončených a publikovaných digitálních objektů ať již digitalizovaných nebo publikovaných elektronicky a informace o jejich umístění v systémech digitálních knihoven v ČR. V první fázi zejména záznamy uložené v systému Kramerius 4. V navazující další digitální obsah – born digital data. Například elektronické články z odborných časopisů.
Česká digitální knihovna bude uživatelským rozhraním – portálem pro přístup k digitálním dokumentům. Bude sloužit pro zprostředkování dostupného digitálního dokumentu koncovému uživateli, případně zprostředkování dokumentu, na který se vztahují autorská práva.

Bude také prostředím pro ostatní systémy, zejména knihoven, které budou chtít své uživatele a digitální dokument směrovat. /oskytne aplikační prostředí pro další navazující služby, které budou mít systémy možnost využívat.

*Současný stav*
Centrální digitální knihovna stejně jako rozcestník k digitálním dokumentům napříč českými knihovnami v současné době na českém informačním trhu není. 
Vytvoření centrální digitální knihovny, poskytující z jednoho místa přístup k digitálním objektům, vyplňuje v současnosti prázdné místo v informačním prostředí. 

Navazuje tak na projekt NDK, který řeší českou bohemikální produkci 19. a 20.století a je projektem Národní knihovny ČR a Moravské zemské knihovny.

*Okolní systémy*
Projekt zajišťuje modulární řešení, jehož klíčovým výstupem je Česká digitální knihovna.
1)	Prezentační prostředí
a.	Řešení pro Českou digitální knihovnu
b.	Rozvoj systému pro zpřístupnění vedoucí k rozšiřování jeho funkčnosti a v důsledku toho i funkčnosti České digitální knihovny
2)	Produkční prostředí
a.	Sledování workflow na digitalizačních pracovištích
b.	Vytváření digitálních dokumentů, metadata, OCR
c.	Správa digitálních dokumentů
d.	Kontrolní procesy
e.	Dlouhodobá archivace (referenční model OAIS)

Při vývoji České digitální knihovny budou využity poznatky a výstupy z předchozích digitalizačních i vývojových projektů z českého prostředí ze zahraničí, zejména pak výstupy z programu VISK, Kramerius, Registr digitalizace, systém pro deduplikaci a konzistenci dat, perzistentní identifikátory, systém pro vytváření digitálních dokumentů a archivaci, Fedora Commons repository a workflow systém Goobi (vyvíjený na univerzitě v Goettingenu). 
Bude kladen důraz na implementaci standardních postupů, řešení, metadat a komunikačních protokolů tak, aby byla vyvíjená řešení plně využitelná v mezinárodním měřítku.
V systému pro archivaci bude implementován model OAIS, systém bude podporovat doporučené archivační standardy a komunikovat s externími aplikacemi (katalogy NK, KNAV a dalších knihoven, Registr digitalizace CZ, Kramerius aj.)

*KRAMERIUS 4*
Výchozím softwarovým řešením pro Českou digitální knihovnu je systém Kramerius 4, jehož jádrem je Fedora commons. 

Kramerius 4 umožňuje sklízení dat prostřednictvím protokolu OAI PMH a permanentní URL pro přímé linkování na digitální objekt. 
Instalované a registrované systémy postavené na Krameriu 4 budou základním datovým zdrojem pro ČDK.

Kromě sklízení dat z různých instancí systému Kramerius bude nutné řešit i propojení s dalšími systémy (např. DSpace, Eprints, Digitool) a případně i proprietárními řešeními využívanými v ČR. 
Pro sklízení dokumentů bude využit především komunikační protokol OAI-PMH. Česká digitální knihovna bude fungovat zároveň jako OAI-PMH provider s podporou setu ESE pro projekt Europeana a případně i dalších metadatových setů vyžadovaných významnými nadnárodními projekty (např. World Digital Library). 

*Registr Digitalizace CZ*
Jako propojující prvek a zdroj informací o digitálním dokumentu, původním tištěném zdroji, vlastníkovi, identifikátorech a dalších souvisejících údajích slouží Registr digitalizace. 
Česká digitální knihovna bude využívat Registr digitalizace jako hlavní zdroj informací o digitálních dokumentech získaných digitalizací dokumentů tištěných. Z Registru budou přebírána metadata a pro zobrazení budou využity perzistentní odkazy na primární dokumenty. Komunikace uživatele včetně zobrazení vybraného digitálního dokumentu bude probíhat přes jednotné rozhraní ČDK. Budou existovat dvě možnosti uložení primárních dokumentů – ve většině případů zůstanou primární digitální dokumenty v původních digitálních knihovnách a v ČDK budou zobrazeny na vyžádání stažením pomocí perzistentního odkazu, druhou možností bude přenesení digitálních dokumentů na lokální úložiště ČDK. Druhý způsob bude využíván v případech, kdy nebude možné zajistit trvalé odkazy na původní zdroj a pokud to bude v souladu s dodržením případných práv k dokumentům. 

Předpokládá se provázání systémů ČDK a Registru digitalizace na úrovni využívání některých softwarových služeb.

*Resolver URN:NBN*
Při řešení projektu bude vzhledem k propojení více knihovních informačních systémů (knihovní katalogy, digitální knihovny, registr) kladen vysoký důraz na využití persistentních identifikátorů.

Resolver URN:NBN je aplikace, která umožňuje přidělování, evidenci, správu a vyhledávání trvalých identifikátorů URN:NBN a vyhledávání digitálních dokumentů prostřednictvím těchto identifikátorů. 
 
Mezi další identifikátory, se kterými bude Česká digitální knihovna pracovat patří čČNB – identifikátor České národní bibliografie, RDCZ – identifikátory Registru digitalizace a UUID – identifikátory jednotlivých částí digitálních objektů.
Prokop
Tento projekt je v přípravné fázi – bude představovat analytický Framework  pro kontrolu integrity dat napříč informačními systémy knihoven.
Pravděpodobně bude možné sdílet procesy pro kontroly dat a využívat reporty systému Prokop pro aktualizace dat.

*Projekt NDK*
Projekt NDK zahrnuje digitalizace významné části bohemikální produkce 19.-21. Století a dlouhodobé uložení dokumentů ve spolehlivém digitálním úložišti. 
Předpokládá zpřístupnění těchto digitálních dokumentů v jednotném, uživatelsky vlídném rozhraní s vysokou mírou možné personalizace.

Navrhovaný projekt České digitální knihovny se v žádném z vytyčených cílů nepřekrývá s projektem Národní digitální knihovny. Naopak se tyto projekty velmi doplňují.

Původní  schéma České digitální knihovny ze stránek www.ndk.cz 
 
Systém zpřístupňující digitalizované dokumenty z úložiště NDK bude pravděpodobně největším přispívatelem do České digitální knihovny.



 
*Centrální digitální knihovna*
Schema ukazuje uspořádání a návaznost základních komponent systému ČDK a jeho okolí.
 

Jako výchozí softwarové řešení pro Českou digitální knihovnu je zvolen systém Kramerius 4. Bude implementován OAI-PMH harvester, čímž bude zajištěno sklízení dat z dalších digitálních knihoven. V první fázi bude docházet zejména k zapojení digitálních knihoven provozujících vlastní instanci systému Kramerius, následně budou identifikovány další digitální knihovny a repozitáře provozované v jiných systémech (DSpace, Eprints a další) a budou probíhat práce na zajištění komunikace směrem do ČDK. 
Jako zdroj dat o digitalizovaných dokumentech bude využit Registr digitalizace CZ (RDCZ). K identifikaci dalších zdrojů, které nejsou obsahem RDCZ, pomůže mimo jiné také již navázaná spolupráce KNAV s univerzitami a vysokými školami v oblasti institucionálních repozitářů. Postupně bude zdokonalováno prezentační rozhraní tak, aby vyhovovalo různým typům dokumentů a aby umožnilo virtualizaci kolekcí v rámci ČDK. V průběhu projektu bude cílem maximalizovat množství zapojených zdrojů dat. Kromě prezentačního rozhraní pro uživatele bude také zpřístupněno standardní rozhraní pro projekt Europeana a případně i pro další zastřešující projekty.
Metadata / digitální objekty
Při realizaci ČDK lze uvažovat o systému zprostředkovávajícím přístup k digitálním objektům  nebo systému, který bude sklízet a ukládat digitální objekty do svého úložiště.

Hlavní omezení pro přenášení všech digitalizovaných dokumentů do centrálního úložiště jsou bezpochyby autorská práva. Z toho důvodů nelze (pravděpodobně) replikovat všechno z evidovaných instancí K4.
Přenos digitalizovaných dokumentů je po technické stránce náročný na objemy přenášených dat a zátěž by bezpochyby přinesla i synchronizace dat již přenesených.

Pro digitální knihovny, které nebudou využívat systém K4 může být k dispozici služba uložení skenů pro jejich další zpřístupnění. 
V takovém případě by se využíval Kramerius 4 a ten by byl sklízen standardními prostředky. 

Ke zvážení je zahrnutí indexace plných textů dokumentů – ať již OCR textů dokumentů digitalizovaných či textu elektronických dokumentů. Z uživatelského pohledu může být tato funkcionalita zajímavá, znamená to však výraznější nárůst objemu dat.
Agenda Digitální objekty Registru digitalizace
Do Registru digitalizace, konkrétně verze označené 2, byla doplněna při optimalizacích datové struktury samostatná agenda Digitální objekty.
Účelem této Agendy systému RIII je shromáždit metadata o publikovaných digitálních objektech prostřednictvím harvestu ze systémů digitálních knihoven. V první fázi je připraven harvest Krameria4.

Dá se předpokládat, že agenda bude postupně obsahovat sklizená metadata  převážné většiny všech digitalizovaných a publikovaných digitálních objektů. 
Sklízení je vhodné zajistit do úrovně o jednu vyšší než stránka – což například u periodika představuje číslo.


Tato agenda se nabízí jako vhodný zdroj metadat digitálních objektů pro ČDK. 
Požadavky na zobrazené informace koncovým uživatelům si mohou vyžádat rozšíření harvestovaného setu informací – například o thumbnaily skenů.

Systém bude využívat identifikátorů RDCZ, URNNBN a UUID.
Na agendu digitálních objektů navazuje v Registru Digitalizace identifikace digitálních objektů garantovaných NKČR službou Resolveru URN NBN.

OAI PMH Provider (Europeana ESE)


STRUKTURA TABULKY – DIGITÁLNÍ OBJEKT
 

*Dostupné technologie*
V rámci jmenovaných souvisejících systému je dostupná množina softwarových systémů komerční i open source povahy. Lze předpokládat, že se infrastruktura bude moci využít i pro využití Českou digitální knihovnou.

•	RDBMS : ORACLE 10g

•	Úložiště : FEDORA Commons

•	Search 
o	Lucene / SOLR
o	Microsoft  FAST Search for Internet sites (ESP 5.3)

Předpokládá se také využití dalších komponent z okolních projektů – příkladem je Harvestor digitálních objektů Registru digitalizace a jeho případných úprav.

ČDK bude vyvíjena a budována na samostatném prostředí. 


Bude-li využit vyhledávácí systém ESP, instalovaný v NK ČR, pak lze do České digitální knihovny zakomponovat zejména následující funkcionalitu systému:

•	Jazykové nástroje pro češtinu : podpora lematizace a slovníků synonym
•	Podobnostní hledání (vhodné například pro jména)
•	Dynamické navigace (dynamické facetové filtrování výsledků)

Systém dále obsahuje modul pro monitoring zátěže a uživatelské chování, které umožní do budoucnu přizpůsobení uživatelského rozhraní skutečnému využívání koncovými uživateli.

Významná pro ČDK je také schopnost systému zvládat velké objemy dat a zátěž.
DO budoucna lze předpokládat, že systém bude zprostředkovávat koncovým uživatelům přístup k řádově desítkám milionů dokumentů.
Uživatelské rozhraní České digitální knihovny
Rozhraní pro koncové uživatele (čtenáře) Registr digitalizace neposkytuje a není to v souladu s určením tohoto systému. 
Nabízí se však využití tabulky Digitálních objektů ať již přímo z databázového prostředí Registru digitalizace nebo zrcadlené do samostatné databáze pro účely Centrální digitální knihovny. 
Systém Centrální digitální knihovny by pak představoval vyhledávací index a pracovní databázové schéma. To by uchovávalo data navazujících služeb a případné personifikace.

Vyhledávání
Základní funkcionalita ČDK bude založena na vyhledání digitálního objektu a jeho následného zprostředkování uživateli.
Důraz by měl být kladen na interaktivitu rozhraní a rychlost sytému.

V rámci vyhledávání se předpokládá využití pokročilého vyhledávání, uživatelských navigací a komfortního rozhraní pro práci se digitálními dokumenty.
Odkazy na digitální dokumenty
Centrální digitální knihovna může poskytovat službu, například formou web services, která podá na základě zvoleného identifikátoru dostupný digitální objekt službě externího systému například katalogu knihovny.
Objednávání dokumentů 
Služba pro doručení veřejně nedostupné kopie dokumentu
Rozcestník k digitálním objektům - GEO
V případě dokumentů, které jsou dostupné pouze v knihovnách (jejich budovách), může Centrální digitální knihovny poskytnout lokační informaci o nejbližším místě dostupnosti.
Virtuální sbírky
Vytvoření  virtuální sbírky ve smyslu pohledu na podmnožinu dat. Virtuální sbírky v kombinaci s filtrováním dat dávají větší smysl na centrální úrovni České digitální knihovny, než na dílčích.
Orchestrace dat v digitálních knihovnách
Napříč jednotlivými systémy digitálních knihoven a jejich katalogy umožňují systémy editaci dat. Systémy dále mezi sebou umožňují přebírání dat a replikace. Tím dochází k jisté míře narušení integrity. Centrální služba umožní poskytování orchestračních mechanismů.
Předpokládá se součinnost se systémem Prokop 
Poskytovatel dat  
Poskytovatel dat pro ostatní systémy i nadnárodního charakteru -  OAI PMH Provider (Europeana ESE)
Autorizace uživatelů
CDK by měla podporovat autorizaci uživatelů, např. prostřednictvím implementace Shiboleth. Důvodem je, aby například uživatel z KNAV přihlášený do ČDK měl přístupné dokumenty KNAV.